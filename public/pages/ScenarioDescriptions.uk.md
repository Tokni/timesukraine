# Опис сценаріїв

У рамках цього проекту було розроблено чотири основних сценарії (_“Бездієвий”_, _”Базовий”_, _”Національні стратегії”_, _”Низьковуглецеве суспільство”_) та набір сценаріїв чутливості, розроблених як варіації базового сценарію. Матриця модельних сценаріїв показана у Таблиці 1.

Таблиця 1. Матриця сценаріїв

![Таблиця: Матриця сценаріїв](images/scen_main_ua.png "Матриця сценаріїв")

**_Бездієвий сценарій_** – не передбачає змін у енергетичній політиці після 2015 р. (тобто до прийняття ЕСУ2035). Цей сценарій був розроблений для порівняльних цілей.

**_Базовий сценарій_** – побудований з урахуванням основних цільових показників Енергетичної стратегії України до 2035 року: зниження енергоємності ВВП; зростання частки відновлюваних джерел енергії в ЗППЕ; збереження домінуючої ролі атомної енергетики в структура виробництва електроенергії, а також будівництво блоку № 3 Хмельницької АЕС (ХАЕС); реалізація європейських екологічних вимог з експлуатації великих спалювальних установок. Цілі та обмеження ЄСУ2035 продовжено на період 2036-2050 рр.

**_Сценарії чутливості_** – ґрунтуються на Базовому сценарії та відрізняються лише деякими обмеженнями або умовами. Зокрема, можливістю використання нових балансуючих потужностей, наявністю якісної системи прогнозування роботи сонячних та вітрових електростанцій, затримкою будівництва блоку № 3 ХАЕС, або відновлюваною енергетикою (відповідно до умов сценарію, представленого у Звіті про оцінку відповідності (адекватності) генеруючих потужностей (ДП "НЕК" "Укренерго"). Набір сценаріїв чутливості був визначений в процесі консультацій з Міністерством енергетики та вугільної промисловості. Матриця сценаріїв чутливості наведена у Таблиці 2.

Таблиця 2. Матриця сценаріїв чутливості

![Таблиця: Матриця сценаріїв  чутливості](images/scen_sens_ua.png "Матриця сценаріїв  чутливості")

**_Сценарій Національні стратегії_** – включає в себе цілі з інших національних стратегій і програмних документів, наприклад, Стратегії низьковуглецевого розвитку в Україні до 2050 року, Національної транспортної стратегії до 2030 р., Концепції державної політики в галузі теплопостачання та інших.

**_Сценарій Низьковуглецеве суспільство_** – націлений на скорочення викидів парникових газів на 80% у 2050 році відповідно до рівня 1990 року. Цей сценарій є більш прийнятним з точки зору політики пом'якшення клімату, прийнятої в ЄС.
